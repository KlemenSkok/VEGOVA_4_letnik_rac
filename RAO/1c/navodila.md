# Vaja 1c - samostojni html projekt

Priprava samostojnega projekta - spletna stran

1. Ustvari osnovno ogrodje HTML dokumenta in ga poimenuj/shrani kot index.html.
2. Ime strani, ki se prikaže v naslovni vrstici okna, naj bo Domača stran. Za naslov strani vpiši svoje ime in priimek.

3. Pod naslov dodaj seznam povezav na Vegovo Ljubljana, FRI, ter še vsaj tri strani, ki se ti zdijo zanimive. Povezave naj ne bodo oštevilčene.

4. Dodaj tabelo z eno vrstico in dvema stolpcema. V prvem polju naj bo slika Vegove Ljubljana, v drugem polju pa (neoštevilčen) seznam, v katerem so navedeni podatki o šoli: naslov, telefon, e-mail (naslov naj bo napisan krepko). Če brskalnik ne prikazuje slik, naj se namesto slike izpiše Vegova Ljubljana. V značko <img> vpiši velikost slike. Vrednosti izveš tako, da sliko odpreš v kakšnem programu za risanje in poiščeš podatke o sliki.

5. Tabeli dodaj naslov VEGOVA (poišči ustrezen element). Elektronski naslov šole napravi aktiven (po kliku na naslov naj se odpre poštni program). Tabela naj ima rob debeline 3 in naj bo razpotegnjena čez celo širino strani.

6. Ustvari novo datoteko urnik.html. V tej datoteki naredi tabelo, v kateri bo tvoj urnik: najprej ustvari prazno tabelo (eno vrstico s šestimi stolpci, potem to vrstico prekopiraj kolikokrat rabiš oz. uporabiš tabelo iz prejšnje vaje). V tabeli naj bodo vsa polja okvirjena (pomagaj si z &nbsp;), razen prvega polja v prvi vrstici. Za ure, ki trajajo dve šolski uri uporabi rowspan.

7. V urniku naj se dnevi in ure izpišejo krepko. Urniku dodaj naslov (poišči ustrezno značko) URNIK – ime priimek. Razmik med robom in vsebino polja naj bo 10 pik (poišči ustrezni atribut), razmik med polji pa 2 piki. Tabela naj ima rob debeline 4.

8. Na dnu strani urnik.html ustvari povezavo na stran index.html, na strani index.html pa tik pod imenom na vrhu ustvari povezavo na urnik.html.

9. Na konec strani index.html dodaj vodoravno črto, pod njo pa svoje ime in elektronski naslov. Elektronski naslov naj bo aktiven s privzetim naslovom (subject) Domaca stran. Namesto presledka je treba v naslovu vpisati znak procent in njegovo šestnajstiško kodo: href="mailto:...?subject=Domaca%20stran".

10. Ustvari datoteko obrazec.html in ji dodaj povezavo do index.html. Z elementi, značilnimi za izdelovanje obrazcev ustvari obrazec, podoben sliki v priponki. Gumbov ti zaenkrat ni potrebno ustvariti.

11. Ustvari datoteko matematika.html in ji dodaj povezavo do index.html. V priponki odpri datoteko besedilo.rtf, to besedilo izpiši v obliki potenc, sklicev, označenih elementov, itd. Za pomoč je v priponki tudi datoteka končne strani z oblikovanim besedilom.

12. Na stran index.html dodaj povezave do vseh ustvarjenih strani. Tako si ustvaril osnovno navigacijo.
