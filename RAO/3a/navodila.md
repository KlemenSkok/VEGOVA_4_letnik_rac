# Vaja 3a - osnove JS

Ponovitev osnov Javascripta
(Nekatere naloge zahtevajo podrobnejšo znanje. V kolikor pri teoriji še niste obravnavali vsebovane snovi, lahko nalogo izpustite.)

Sestavi spletno stran in jo poimenuj index.html. Stran naj bo izdelana v HTML5, JS in s CSS.
Stran, naj vas najprej vpraša po vašem imenu in nato pozdravi (npr. vnesemo ime Zdenka in dobimo sporočilo Pozdravljena Zdenka!)
Stran naj vsebuje naslednjo vsebino:
Izpiše glavni naslov samo z velikimi črkami
Izpiše odstavek besedila
Klik na gumb Dolžina odstavka izpiše besedilo Zgornji opis je dolg XXX znakov. Namesto XXX naj bo izpisano število dolžine niza odstavka, ki ga izračuna JavaScript
Klik na gumb Skrajšaj besedilo skrajša in izpiše odstavek besedila na 160 znakov
Klik na gumb Obrni besedilo izpiše besedilo odstavka obrnjeno
Klik na gumb Zamenjaj šumnike izpiše besedilo odstavka tako, da vse šumnike č, š, ž zamenja z znaki c, s, z in pri tem upošteva tudi velike in male črke (lahko opravite kasneje, saj pri teoriji še niste jemali stringov)
Naključno generira in izpiše leto med 0 in 9999 v zato ustvarjen okvir. Sestavi program, ki ugotovi in izpiše, ali je naključno generirano leto prestopno ali ne
Stran naj bo estetsko oblikovana.