# Vaja 3b - urejanje elementov in pogojni prikaz

Urejanje elementov in pogojni prikaz

1. Spodnje sličice vključite na svojo spletno stran tako, da se bodo izmenjevale ena za drugo na istem mestu z dano hitrostjo (vedno bo prikazana le ena sličica). Sličice naj se prikazujejo ciklično v zaporedju 1, 2, 3, 4, 5, 4, 3, 2. Dodajte še dva gumba, s katerima bo možno povečati ali zmanjšati hitrost animacije.

2. Sestavite spletno stran, ki predstavlja album priljubljenih slik. Dan je seznam slik (imena datotek). Naenkrat naj bo prikazana samo ena slika, uporabnik pa naj ima možnost pogledati točno določeno, prvo, zadnjo, naslednjo ali prejšnjo v seznamu. Če nimate svoje zbirke slik, lahko uporabite spodnje.

3. Janez Potočnik organizira 'Malo šolo iz računalništva'. Na njej tekmujejo ekipe, ki so sestavljene iz večih tekmovalcev. Ob vsem delu pri organizaciji Male šole je moral Janez na spletu objaviti prijavo na tekmovanje. V časovni stiski je nastal dokument, na katerega ni najbolj ponosen. Po vrhu pa še ne služi svojemu namenu (če ne verjameš, se lahko poskusiš prijaviti). Pomagajmo mu in popravimo njegov izdelek (v priponki). Najprej počistimo HTML kodo, odstranimo odvečne značke, definirajmo stil, dodamo manjkajoče elemente, vnesemo svoj e-naslov, tabelo, ... S pomočjo JS obrazcu dodelite možnost, da uporabniku ponudite gumb v obrazcu, ki bo dodal dodatni blokovni element za prijavo novega člana. Tako ustvarite obrazec s poljubnim številom članov

Uporabite funkcije in objekte, kjer je to možno.
Stran mora biti estetsko oblikovana.
