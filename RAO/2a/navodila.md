# Vaja 2a - ponovitev osnov CSS

Ponovitev osnov CSS

1. Prenesite na svoj računalnik HTML dokument vsebina.html in sliko, ki je z dokumentom povezana.

2. V urejevalniku teksta ustvarite nov dokument, ga po želji poimenujte in ga shranite kot CSS dokument. Za kodiranje izberite UTF-8. 

3. V glavo HTML dokumenta vključite referenco na CSS skripto, v kateri boste oblikovali stil dokumenta. 

4. V CSS skripti določite barvo ozadja HTML dokumenta na svetlo sivo. To storite tako, da elementu body nastavite lastnost background-color na ustrezno vrednost. 

5. Nastavite obliko pisave v celotnem dokumentu na (čuden) comic sans ms. 

6. Vsi naslovi (h1, h2 in h3) naj se prikazujejo v rjavi barvi. Uporabite CSS skladnjo, ki vsem omenjenim elementom stil priredi v enem koraku (z enim samim selektorjem). 

7. Vsem naslovom h3 nastavite, da se bo tekst v njih prikazoval podčrtano.

8. Popravite stil neoštevilčenega seznama, tako da se bo namesto privzetega znaka za novo postavko (običajno ●) prikazoval nepobarvan krog (○). 

9. Vse notranje obrobe tabele naj bodo namesto s polno črto prikazane s pikami (……). Prikaz zunanjih obrob tabele in obrob glave tabele naj ostane nespremenjen. 

10. V vsakem »poglavju« naj bo prva vrstica prvega odstavka zamaknjena za 10 slikovnih elementov, odstavek pa prikazan v poševnem tisku.
