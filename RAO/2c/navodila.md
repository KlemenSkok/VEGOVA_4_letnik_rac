# Vaja 2c - CSS animacije

CSS animacije elementov

Rešite vaje na strani https://css-animations.io/ in oddajte ekransko sliko opravljenih vaj.
Ustvarite datoteko index.html. V to datoteko vključite osnovno strukturo HTML in tri elemente:

Gumb, ki bo ob premiku miške spremenil velikost in barvo.
Kvadrat, ki bo s pomočjo animacije premikal svojo pozicijo.
Krog, ki bo ves čas rotiral okoli svoje osi.
Ustvarite ločeno CSS datoteko style.css, kamor boste zapisali vso stilno kodo. Povežite jo s HTML datoteko tako, da bo spletna stran izgledala in delovala pravilno. V datoteko opredelite naslednji stil strani:

Splošen stil (za celotno stran):
Osredotočite vsebino na sredino strani.
Nastavite pisavo in robove za lepši izgled.
Vse tri elemente združite v blokovni element z identifikatorjem "Ikea" in notranjim elementom dodelite CSS atribut "display: table;". 😉
Animacija za gumb:
Ko uporabnik z miško premakne nad gumb, naj se spremeni:
Barva gumba iz modre v temno modro.
Velikost gumba naj se rahlo poveča.
Uporabite lastnost transition, da bo sprememba gladka.
Animacija za kvadrat:
Ustvarite kvadrat, ki se bo neprestano premikal levo in desno.
Za to uporabite lastnost @keyframes in določite premikanje med različnimi točkami (npr. od začetne točke do 200px desno in nato nazaj).
Animacija za krog:
Krog naj se nenehno vrti okoli svoje osi.
Uporabite @keyframes za določitev rotacije za 360 stopinj.
